<html><head><meta charset="utf-8"/><meta name="viewport" content="width=device-width, initial-scale=1"/><title>Lister og indekser | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span><span class="hidden-xs"> Forside</span></a><form class="search"><input type="text" placeholder="Søk" class="form-control"/></form><a title="Ta en omvisning på siden" data-placement="bottom" href="#" class="intro"></a><div class="links"><a href="http://www.kidsakoder.no" class="btn btn-default hidden-xs"><span>Lær Kidsa Koding</span></a></div></div></div><div class="search"><div class="results"><h1>Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Lister og indekser</h1><div class="lesson-icons"><div class="level"><img title="Level 2" src="../../assets/img/level2.png"/><span>Nybegynner</span></div><div class="course"><img src="../logo-white.png"/><span>Videregående Python</span></div><div class="pdf"><a href="/python2/lister_og_indekser/lister_og_indekser.pdf" title="Last ned PDF" class="download"><span class="glyphicon glyphicon-save-file"></span></a><span>PDF</span></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>Denne oppgaven handler om <em>lister</em>, altså å samle flere ting i en og samme
variabel. Ettersom lister og løkker henger tett sammen i Python, bør du se på
<a href="../repetisjon/repetisjon.html#l%C3%B8kker">løkker i repetisjonsoppgaven</a> dersom du
har glemt hvordan løkker fungerer.</p>
</section>
<section class="activity" id="hvordan-lage-lister">
<h1 class="activity" id="hvordan-lage-lister">Hvordan lage lister?</h1>
</section>
<section class="protip" id="">
<h1 class="protip" id=""></h1>
<p>Hver ting i en liste kalles et <em>element</em>. En liste lages ved å skrive elementer
inni <code>[]</code>, med <code>,</code> mellom elementene:</p>
<pre><code class="python"><span class="hljs-prompt">&gt;&gt;&gt; </span>lst = [<span class="hljs-string">'egg'</span>, <span class="hljs-string">'ham'</span>, <span class="hljs-string">'spam'</span>]
<span class="hljs-prompt">&gt;&gt;&gt; </span>lst
[<span class="hljs-string">'egg'</span>, <span class="hljs-string">'ham'</span>, <span class="hljs-string">'spam'</span>]
</code></pre>
<p>Vi har nå ei liste som inneholder ordene <code>'egg'</code>, <code>'ham'</code> og <code>'spam'</code>.
Vanskeligere er det ikke! Vi kan også lage tomme lister:</p>
<pre><code class="python"><span class="hljs-prompt">&gt;&gt;&gt; </span>lst = []
<span class="hljs-prompt">&gt;&gt;&gt; </span>lst
[]
</code></pre>
<p>Ei liste kan inneholde alt mulig - tall, strenger og også andre lister:</p>
<pre><code class="python"><span class="hljs-prompt">&gt;&gt;&gt; </span>lst = [ <span class="hljs-number">3</span>, <span class="hljs-string">'komma'</span>, [<span class="hljs-number">1</span> , <span class="hljs-number">4</span>] ]
<span class="hljs-prompt">&gt;&gt;&gt; </span>lst
[<span class="hljs-number">3</span>, <span class="hljs-string">'komma'</span>, [<span class="hljs-number">1</span>, <span class="hljs-number">4</span>]]
</code></pre>
</section>
<section class="activity" id="legge-til-og-fjerne-elementer">
<h1 class="activity" id="legge-til-og-fjerne-elementer">Legge til og fjerne elementer</h1>
</section>
<section class="protip" id="-2">
<h1 class="protip" id="-2"></h1>
<p>Hva om vi ønsker å legge til eller fjerne elementene fra lista vi vår? Da kan vi bruke de
to funksjonene <code>lst.append(elm)</code> og <code>lst.remove(elm)</code>, der
<code>lst</code> er lista og <code>elm</code> er elementet vi ønsker å legge til eller fjerne.</p>
<p><code>lst.append(elm)</code> legger til <code>elm</code> på slutten av <code>lst</code>, slik som illustrert i
eksempelet:</p>
<pre><code class="python"><span class="hljs-prompt">&gt;&gt;&gt; </span>lst = []
<span class="hljs-prompt">&gt;&gt;&gt; </span>lst.append(<span class="hljs-string">'Per'</span>)
<span class="hljs-prompt">&gt;&gt;&gt; </span>lst
[<span class="hljs-string">'Per'</span>]
<span class="hljs-prompt">&gt;&gt;&gt; </span>lst.append(<span class="hljs-string">'Ada'</span>)
<span class="hljs-prompt">&gt;&gt;&gt; </span>lst.append(<span class="hljs-string">'Kim'</span>)
<span class="hljs-prompt">&gt;&gt;&gt; </span>lst
[<span class="hljs-string">'Per'</span>, <span class="hljs-string">'Ada'</span>, <span class="hljs-string">'Kim'</span>]
</code></pre>
<p><code>lst.remove(elm)</code> sletter det første elementet <code>elm</code> fra <code>lst</code>. Det vil si at
dersom <code>elm</code> ligger flere ganger i <code>lst</code> slettes bare det første elementet lik
<code>elm</code>:</p>
<pre><code class="python"><span class="hljs-prompt">&gt;&gt;&gt; </span>lst = [<span class="hljs-string">'Per'</span>, <span class="hljs-string">'Ada'</span>, <span class="hljs-string">'Kim'</span>, <span class="hljs-string">'Ada'</span>]
<span class="hljs-prompt">&gt;&gt;&gt; </span>lst.remove(<span class="hljs-string">"Ada"</span>)
<span class="hljs-prompt">&gt;&gt;&gt; </span>lst
[<span class="hljs-string">'Per'</span>, <span class="hljs-string">'Kim'</span>, <span class="hljs-string">'Ada'</span>]
</code></pre>
</section>
<section class="check" id="-3">
<h1 class="check" id="-3"></h1>
<p>Vi skal nå lage et handleliste-program. Programmet skal be brukeren skrive inn
matvarer, og deretter skrive ut matvarene når <code>ferdig</code> skrives inn. Programmet
skal fungere slik:</p>
<pre>
>>>
Skriv inn en gjenstand: <font color="green">ost</font>
Skriv inn en gjenstand: <font color="green">melk</font>
Skriv inn en gjenstand: <font color="green">brød</font>
Skriv inn en gjenstand: <font color="green">ferdig</font>
ost
melk
brød
</pre>
<p>Dette må du gjøre:</p>
<ul>
<li>
<p>Lag ei tom liste.</p>
</li>
<li>
<p>Be om input.</p>
</li>
<li>
<p>Så lenge input ikke er lik <code>ferdig</code>, legg til det nye elementet i lista.</p>
<p><strong>Hint:</strong> Hva slags løkke kan vi bruke her?</p>
</li>
<li>
<p>Skriv ut hvert hvert element i lista.</p>
<p><strong>Hint:</strong> Hva slags løkke kan vi bruke her?</p>
</li>
</ul>
</section>
<section class="activity" id="indekser">
<h1 class="activity" id="indekser">Indekser</h1>
</section>
<section class="protip" id="-4">
<h1 class="protip" id="-4"></h1>
<p>Tenk deg at vi har ei liste, og ønsker å hente ut det andre elementet i lista.
Hvordan skal vi klare det? Da bruker vi noe kalt <em>indeks</em>. Indeks er plassen til elementet og skrives mellom <code>[]</code> rett etter variabelen: <code>lst[index]</code>. Her er et eksempel på en liste med tall:</p>
<pre><code class="python"><span class="hljs-prompt">&gt;&gt;&gt; </span>lst = [<span class="hljs-number">1</span>, <span class="hljs-number">2</span>, <span class="hljs-number">3</span>, <span class="hljs-number">4</span>, <span class="hljs-number">5</span>]
<span class="hljs-prompt">&gt;&gt;&gt; </span>lst[<span class="hljs-number">1</span>]
<span class="hljs-number">2</span>
</code></pre>
<p>Du la kanskje merke til at vi skrev <code>1</code>, men fikk ut det andre elementet i
lista? Det er fordi vi begynner å telle fra <code>0</code>. Dermed har det første
elementet i lista indeks <code>0</code>, og det andre har indeks <code>1</code>. Datamaskiner
begynner å telle på null! Du husker kanskje at det samme skjer når vi bruker <code>range()</code>?</p>
<pre><code class="python"><span class="hljs-prompt">&gt;&gt;&gt; </span>list(range(<span class="hljs-number">5</span>))
[<span class="hljs-number">0</span>, <span class="hljs-number">1</span>, <span class="hljs-number">2</span>, <span class="hljs-number">3</span>, <span class="hljs-number">4</span>]
</code></pre>
<p>Til nå har vi brukt <code>for element in lst</code> for å gå igjennom elementene i lista,
men noen ganger kan det i tillegg være praktisk å telle hvor langt vi er kommet
i lista. Til dette kan vi bruke <code>enumerate()</code>, som gir oss både verdien og
indeksen:</p>
<pre><code class="python"><span class="hljs-prompt">&gt;&gt;&gt; </span>lst = [<span class="hljs-string">'Per'</span>, <span class="hljs-string">'Kim'</span>, <span class="hljs-string">'Ada'</span>]
<span class="hljs-prompt">&gt;&gt;&gt; </span><span class="hljs-keyword">for</span> i, value <span class="hljs-keyword">in</span> enumerate(lst):
        print(i, value)

<span class="hljs-number">0</span> Per
<span class="hljs-number">1</span> Kim
<span class="hljs-number">2</span> Ada
</code></pre>
<p>I eksempelet over får <code>i</code> verdien av indeksen, og <code>value</code> får verdien av
elementet. Det er nesten som ei vanlig <code>for</code>-løkke, men vi får indeksen i
tillegg.</p>
</section>
<section class="check" id="-5">
<h1 class="check" id="-5"></h1>
<p>Modifiser nå programmet fra forrige oppgave til å skrive ut indekser ved
siden gjenstandene i handlelista. Slik skal det fungere:</p>
<pre>
>>>
Skriv inn en gjenstand: <font color="green">ost</font>
Skriv inn en gjenstand: <font color="green">melk</font>
Skriv inn en gjenstand: <font color="green">brød</font>
Skriv inn en gjenstand: <font color="green">ferdig</font>
0 ost
1 melk
2 brød
</pre>
<p>Dette må du gjøre:</p>
<ul>
<li>Bruk programmet fra oppgaven over.</li>
<li>Bruk <code>enumerate</code> til for å få indeksen til hver element.</li>
<li>Skriv ut indeksen på samme linje som elementet i lista.</li>
</ul>
<section class="challenge" id="indekstrening">
<h2 class="challenge" id="indekstrening">Indekstrening</h2>
<p>Vi vil nå la brukeren selv velge hvor mange gjenstander som skal skrives ut.
Slik som i eksempelet:</p>
<pre>
>>>
Skriv inn en gjenstand: <font color="green">ost</font>
Skriv inn en gjenstand: <font color="green">melk</font>
Skriv inn en gjenstand: <font color="green">brød</font>
Skriv inn en gjenstand: <font color="green">ferdig</font>
Hvor mange gjenstander vil du skrive ut? <font color="green">2</font>
0 ost
1 melk
</pre>
<p>Dette må du gjøre:</p>
<ul>
<li>Begynn med programmet du allerede har.</li>
<li>Før gjenstandene skrives ut, spør om hvor mye som skal skrives ut.</li>
<li>Avbryt utskriften når antallet er lik det brukeren ba om.</li>
</ul>
</section>
</section>
<section class="activity" id="strenger-og-indekser">
<h1 class="activity" id="strenger-og-indekser">Strenger og indekser</h1>
</section>
<section class="protip" id="-6">
<h1 class="protip" id="-6"></h1>
<p>Vi kan også bruke indekser på strenger. For eksempel:</p>
<pre><code class="python"><span class="hljs-prompt">&gt;&gt;&gt; </span>s = <span class="hljs-string">"Ada"</span>
<span class="hljs-prompt">&gt;&gt;&gt; </span>s[<span class="hljs-number">0</span>]
<span class="hljs-string">'A'</span>
</code></pre>
</section>
<section class="check" id="-7">
<h1 class="check" id="-7"></h1>
<p>Vi skal nå skrive et program som henter input fra brukeren og skriver ut
annenhver bokstav. Det skal fungere som dette:</p>
<pre>
>>>
Skriv inn en setning: <font color="green">Hei på deg!</font>
H
i
p

e
!
</pre>
<p>Dette må du gjøre:</p>
<ul>
<li>
<p>Hent input fra brukeren.</p>
</li>
<li>
<p>Bruk en løkke for å hente ut hver bokstav og dens indeks.</p>
</li>
<li>
<p>Hvis indeksen er et partall, skriv ut bokstaven.</p>
<p><strong>Hint:</strong> <code>tall%2</code> er <em>resten</em> av <code>tall</code> delt på <code>2</code>, hva gir <code>tall%2</code> når <code>tall</code> er et partall?</p>
</li>
</ul>
</section>
</div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter:</strong></p><p>Ole Kristian Pedersen, Kodeklubben Trondheim</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script></body></html>