<html><head><meta charset="utf-8"/><meta name="viewport" content="width=device-width, initial-scale=1"/><title>Bygg et Hus | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span><span class="hidden-xs"> Forside</span></a><form class="search"><input type="text" placeholder="Søk" class="form-control"/></form><a title="Ta en omvisning på siden" data-placement="bottom" href="#" class="intro"></a><div class="links"><a href="http://www.kidsakoder.no" class="btn btn-default hidden-xs"><span>Lær Kidsa Koding</span></a></div></div></div><div class="search"><div class="results"><h1>Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Bygg et Hus</h1><div class="lesson-icons"><div class="level"><img title="Level 2" src="../../assets/img/level2.png"/><span>Nybegynner</span></div><div class="course"><img src="../logo-white.png"/><span>ComputerCraft</span></div><div class="pdf"><a href="/computercraft/bygg_et_hus/bygg_et_hus.pdf" title="Last ned PDF" class="download"><span class="glyphicon glyphicon-save-file"></span></a><span>PDF</span></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I denne leksjonen vil vi se litt på hvordan vi kan få en robot til å
bygge et hus for oss. Underveis vil vi lære hvordan vi kan bruke
løkker og funksjoner for å gjenta ting som gjøres flere ganger.</p>
<p><figure><img src="bygg_et_hus.png" alt=""></figure></p>
</section>
<section class="activity" id="steg-1-prov-selv-forst">
<h1 class="activity" id="steg-1-prov-selv-forst">Steg 1: Prøv selv først</h1>
<p>Vi har tidligere lært om hvordan roboter behøver fuel for å kjøre og
byggemateriell for å bygge. Pass på at roboten din har nok fuel mens
du gjør oppgavene under.</p>
<p>Tidligere har vi sett hvordan vi bruker <code>turtle</code>-biblioteket for å få
roboter til å gjøre forskjellige ting. Spesielt bruker vi kommandoene</p>
<p><code>turtle.forward()</code>, <code>turtle.back()</code>, <code>turtle.turnLeft()</code>,
<code>turtle.turnRight()</code>, <code>turtle.up()</code>, <code>turtle.down()</code></p>
<p>for å flytte roboten. Videre kan vi bruke <code>turtle.place()</code> eller
<code>turtle.placeDown()</code> for å plassere ut en kloss, og vi har sett at vi
kan bruke <code>for</code>-løkker for å gjenta ting.</p>
<section class="check" id="sjekkliste">
<h2 class="check" id="sjekkliste">Sjekkliste</h2>
<ul>
<li>
<p>Lag en robot, gi den fuel og legg en del byggemateriell i robotens
inventory.</p>
</li>
<li>
<p>Lag et nytt program, <code>edit byggmitthus</code>, og skriv den følgende koden:</p>
<pre><code class="lua"><span class="hljs-keyword">for</span> i = <span class="hljs-number">1</span>, <span class="hljs-number">5</span> <span class="hljs-keyword">do</span>
    turtle.back()
    turtle.place()
<span class="hljs-keyword">end</span>
</code></pre>
<p>Kjør programmet. Bygger roboten en liten vegg av klosser?</p>
</li>
</ul>
<section class="try" id="prov-selv">
<h3 class="try" id="prov-selv">Prøv selv</h3>
<p>Jobb videre med <code>bygghus</code>-programmet, og se om du klarer å utvide det
slik at roboten bygger et enkelt hus med fire vegger og tak. Bruk litt
tid på denne oppgaven slik at du får tenkt gjennom hva som kreves for
å bygge et enkelt hus.</p>
<p>Et par små tips:</p>
<ul>
<li>
<p>Det er nok å bruke kommandoene vi har nevnt så langt.</p>
</li>
<li>
<p>Du vil helst bruke flere for-løkker. For at dette skal virke må du
bruke forskjellige variabler, det vil si at du må bytte ut <code>i</code> men
andre bokstaver eller variabelnavn i de andre løkkene du lager.</p>
</li>
<li>
<p>For å lage dør eller vinduer i huset ditt vil det enkleste være å
bruke <code>if</code>-tester for å sjekke hvor på huset roboten bygger.</p>
</li>
</ul>
</section>
</section>
<section class="check" id="sjekkliste-2">
<h2 class="check" id="sjekkliste-2">Sjekkliste</h2>
<ul>
<li>
<p>Når du har laget et enkelt hus så vis det frem til de andre. Hvilke
problemer fikk dere underveis?</p>
<p>Ingen skriver programmer riktig første gangen, og det er veldig
nyttig å diskutere både hvordan man løser en utfordring, og hvilke
metoder som ikke virker.</p>
</li>
</ul>
<p>I de neste stegene vil vi utvikle et mer avansert program for
husbyggeroboten vår. Underveis vil vi lære om noen nye kommandoer og
konsepter som gjør at programmet blir både kraftigere og enklere.</p>
</section>
</section>
<section class="activity" id="steg-2-flyvende-robot">
<h1 class="activity" id="steg-2-flyvende-robot">Steg 2: Flyvende robot</h1>
<p>Et problem du kanskje allerede har oppdaget er at roboten innimellom
krasjer i ting, og derfor ender opp litt andre steder enn du hadde
tenkt. Et eksempel på dette er i den følgende koden, hvor meningen var
å bygge grunnmuren til et hus.</p>
<section class="check" id="sjekkliste-3">
<h2 class="check" id="sjekkliste-3">Sjekkliste</h2>
<ul>
<li>
<p>Skriv programmet <code>grunnmur</code> med koden</p>
<pre><code class="lua"><span class="hljs-keyword">for</span> i = <span class="hljs-number">1</span>, <span class="hljs-number">4</span> <span class="hljs-keyword">do</span>
    <span class="hljs-keyword">for</span> j = <span class="hljs-number">1</span>, <span class="hljs-number">5</span> <span class="hljs-keyword">do</span>
        turtle.back()
        turtle.place()
    <span class="hljs-keyword">end</span>
    turtle.turnLeft()
<span class="hljs-keyword">end</span>
</code></pre>
<p>Lagre og kjør programmet? Ser du problemet?</p>
</li>
<li>
<p>På slutten av byggingen av grunnmuren krasjer roboten inn i muren vi
allerede har bygd, slik at den ikke får bygd den siste klossen. En
smart måte å unngå dette problemet på er å la roboten fly over
bakken, mens den plasserer klosser under seg med
<code>turtle.placeDown()</code>. Dette har den ekstra fordelen at vi kan la
roboten gå fremover i stedet for bakover, som jo er mer logisk.</p>
<p>Endre programmet som følger:</p>
<pre><code class="lua">turtle.up()                                   <span class="hljs-comment">-- ny linje</span>
<span class="hljs-keyword">for</span> j = <span class="hljs-number">1</span>, <span class="hljs-number">4</span> <span class="hljs-keyword">do</span>
    <span class="hljs-keyword">for</span> i = <span class="hljs-number">1</span>, <span class="hljs-number">5</span> <span class="hljs-keyword">do</span>
        turtle.forward()                      <span class="hljs-comment">-- endret linje</span>
        turtle.placeDown()                    <span class="hljs-comment">-- endret linje</span>
    <span class="hljs-keyword">end</span>
    turtle.turnLeft()
<span class="hljs-keyword">end</span>
</code></pre>
<p>Når du kjører programmet nå klarer roboten å bygge hele firkanten
uten å krasje! Vi vil bruke <code>turtle.placeDown()</code> i resten av denne
leksjonen.</p>
</li>
</ul>
</section>
</section>
<section class="activity" id="steg-3-bygg-en-vegg">
<h1 class="activity" id="steg-3-bygg-en-vegg">Steg 3: Bygg en vegg</h1>
<p>Når vi skal skrive større programmer (som for eksempel et som bygger
et hus) er det lurt å prøve dele programmer i deloppgaver som er
relativt enkle. Da kan vi heller kode disse deloppgavene som typisk er
enklere enn hele det store programmet.</p>
<p>En naturlig deloppgave når vi skal bygge et hus er å bygge en vegg. La
oss starte med det! Husk å teste at robotprogrammet ditt virker
etterhvert som du skriver det inn.</p>
<section class="check" id="sjekkliste-4">
<h2 class="check" id="sjekkliste-4">Sjekkliste</h2>
<ul>
<li>
<p>Lag et nytt program <code>bygghus</code>. Vi begynner med en enkel stripe:</p>
<pre><code class="lua">turtle.up()
<span class="hljs-keyword">for</span> i = <span class="hljs-number">1</span>, <span class="hljs-number">5</span> <span class="hljs-keyword">do</span>
    turtle.placeDown()
    turtle.forward()
<span class="hljs-keyword">end</span>
</code></pre>
</li>
<li>
<p>For å bygge en vegg vil vi bygge flere slike striper på toppen av
hverandre. En enkel måte å gjøre dette på er å la roboten rygge
tilbake med <code>turtle.back()</code> for å bygge neste stripe.</p>
<pre><code class="lua"><span class="hljs-keyword">for</span> j = <span class="hljs-number">1</span>, <span class="hljs-number">3</span> <span class="hljs-keyword">do</span>                               <span class="hljs-comment">-- ny linje</span>
    turtle.up()
    <span class="hljs-keyword">for</span> i = <span class="hljs-number">1</span>, <span class="hljs-number">5</span> <span class="hljs-keyword">do</span>
        turtle.placeDown()
        turtle.forward()
    <span class="hljs-keyword">end</span>

    <span class="hljs-keyword">for</span> i = <span class="hljs-number">1</span>, <span class="hljs-number">5</span> <span class="hljs-keyword">do</span>                           <span class="hljs-comment">-- ny linje</span>
        turtle.back()                         <span class="hljs-comment">-- ny linje</span>
    <span class="hljs-keyword">end</span>                                       <span class="hljs-comment">-- ny linje</span>
<span class="hljs-keyword">end</span>                                           <span class="hljs-comment">-- ny linje</span>
</code></pre>
</li>
<li>
<p>Før vi fortsetter med programmet vårt vil vi også introdusere et par
variabler som kan forklare hva tallene <code>3</code> og <code>5</code> betyr. Dette vil
også gjøre det enklere for oss å endre størrelsen på veggen senere.</p>
<pre><code class="lua"><span class="hljs-keyword">local</span> hoyde = <span class="hljs-number">3</span>                               <span class="hljs-comment">-- ny linje</span>
<span class="hljs-keyword">local</span> lengde = <span class="hljs-number">5</span>                              <span class="hljs-comment">-- ny linje</span>

<span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>                           <span class="hljs-comment">-- endret linje</span>
    turtle.up()
    <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>                      <span class="hljs-comment">-- endret linje</span>
        turtle.placeDown()
        turtle.forward()
    <span class="hljs-keyword">end</span>

    <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>                      <span class="hljs-comment">-- endret linje</span>
        turtle.back()
    <span class="hljs-keyword">end</span>
<span class="hljs-keyword">end</span>
</code></pre>
<p>Legg merke til at vi skriver <code>hoyde</code> med <code>o</code> og ikke med
<code>ø</code>. Siden ComputerCraft er et engelsk programmeringsspråk kan
ikke variabler ha navn som inneholder de norske bokstavene æ, ø og
å.</p>
</li>
</ul>
<section class="try" id="prov-selv-2">
<h3 class="try" id="prov-selv-2">Prøv selv</h3>
<p>Prøv å endre verdiene av variablene <code>hoyde</code> og <code>lengde</code>. Gjør roboten
som du ber den om?</p>
</section>
</section>
</section>
<section class="activity" id="steg-4-funksjoner">
<h1 class="activity" id="steg-4-funksjoner">Steg 4: Funksjoner</h1>
<p>Vi har nå lært roboten hvordan den lager en vegg. For at vi enkelt
skal kunne bruke dette senere vil vi definere som en funksjon. I
praksis betyr det at vi lærer roboten en ny kommando, som vi senere
kan bruke på samme måte som de innebygde kommandoene (som for eksempel
<code>turtle.forward()</code>).</p>
<section class="check" id="sjekkliste-5">
<h2 class="check" id="sjekkliste-5">Sjekkliste</h2>
<ul>
<li>
<p>Vi definerer en funksjon ved hjelp av den innebygde kommandoen
<code>function</code>.</p>
<pre><code class="lua"><span class="hljs-function"><span class="hljs-keyword">function</span> <span class="hljs-title">byggVegg</span><span class="hljs-params">()</span></span>                           <span class="hljs-comment">-- ny linje</span>
    <span class="hljs-keyword">local</span> hoyde = <span class="hljs-number">3</span>
    <span class="hljs-keyword">local</span> lengde = <span class="hljs-number">5</span>

    <span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>
        turtle.up()
        <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>
            turtle.placeDown()
            turtle.forward()
        <span class="hljs-keyword">end</span>

        <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>
            turtle.back()
        <span class="hljs-keyword">end</span>
    <span class="hljs-keyword">end</span>
<span class="hljs-keyword">end</span>                                           <span class="hljs-comment">-- ny linje</span>
</code></pre>
</li>
<li>
<p>Om du kjører programmet slik det er nå vil du se at roboten ikke
gjør noenting. Det er fordi vi bare har <em>definert</em> funksjonen, det
vil si vi har fortalt roboten hvordan den kan bygge en vegg. Vi har
ikke sagt til roboten at den faktisk skal bygge veggen. Legg til den
følgende linjen helt nederst i programmet ditt.</p>
<pre><code class="lua">byggVegg()
</code></pre>
<p>Nå sier vi at roboten også skal bygge veggen.</p>
</li>
<li>
<p>En veldig nyttig ting med funksjoner er at vi kan la variablene være
noe som heter parametre. I praksis betyr det at vi bestemmer verdien
på variablene utenfor selve funksjonen. Endre programmet ditt slik
at det ser ut som dette, pass på at du sletter de to linjene som
pleide å gi verdi til <code>hoyde</code> og <code>lengde</code>.</p>
<pre><code class="lua"><span class="hljs-function"><span class="hljs-keyword">function</span> <span class="hljs-title">byggVegg</span><span class="hljs-params">(hoyde, lengde)</span></span>              <span class="hljs-comment">-- endret linje</span>
    <span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>
        turtle.up()
        <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>
            turtle.placeDown()
            turtle.forward()
        <span class="hljs-keyword">end</span>

        <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>
            turtle.back()
        <span class="hljs-keyword">end</span>
    <span class="hljs-keyword">end</span>
<span class="hljs-keyword">end</span>

byggVegg(<span class="hljs-number">3</span>, <span class="hljs-number">5</span>)                                <span class="hljs-comment">-- endret linje</span>
</code></pre>
</li>
</ul>
<section class="try" id="prov-selv-3">
<h3 class="try" id="prov-selv-3">Prøv selv</h3>
<p>Endre tallene <code>3</code> og <code>5</code> i den siste linjen. Bygger roboten vegger av
forskjellig størrelse?</p>
</section>
</section>
</section>
<section class="activity" id="steg-5-bygg-et-hus">
<h1 class="activity" id="steg-5-bygg-et-hus">Steg 5: Bygg et hus</h1>
<p>Nå som vi vet hvordan vi bygger en vegg er vi ikke veldig langt unna å
bygge et enkelt hus. La oss prøve å sette sammen fire vegger!</p>
<section class="check" id="sjekkliste-6">
<h2 class="check" id="sjekkliste-6">Sjekkliste</h2>
<ul>
<li>
<p>Vi begynner enkelt. La oss prøve å bygge en vegg, snu roboten, bygge
en ny vegg og så videre. Bytt ut den siste linjen <code>byggVegg(3, 5)</code> i
programmet ditt med den følgende løkken:</p>
<pre><code class="lua"><span class="hljs-keyword">for</span> i = <span class="hljs-number">1</span>, <span class="hljs-number">4</span> <span class="hljs-keyword">do</span>
    byggVegg(<span class="hljs-number">3</span>, <span class="hljs-number">5</span>)
    turtle.turnLeft()
<span class="hljs-keyword">end</span>
</code></pre>
<p>Hva skjer når du kjører programmet ditt?</p>
<p><figure><img src="firevegger.png" alt=""></figure></p>
</li>
<li>
<p>Hmm ... det ble jo litt stilig, men et hus er det definitivt
ikke. Problemet er at vi ikke har tenkt gjennom hvor roboten er
etter at den er ferdig med å bygge en vegg.</p>
<p>Vi burde legge til litt kode i <code>byggVegg()</code> slik at roboten er
klar til å bygge neste vegg. Dette kan vi gjøre ved å gå nedover i
stedet for bakover etter at vi har bygd ferdig veggen. Endre
funksjonen <code>byggVegg</code> slik at den ser slik ut:</p>
<pre><code class="lua"><span class="hljs-function"><span class="hljs-keyword">function</span> <span class="hljs-title">byggVegg</span><span class="hljs-params">(hoyde, lengde)</span></span>
    <span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>
        turtle.up()
        <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>
            turtle.placeDown()
            turtle.forward()
        <span class="hljs-keyword">end</span>

        <span class="hljs-keyword">if</span> j &lt; hoyde <span class="hljs-keyword">then</span>                     <span class="hljs-comment">-- ny linje</span>
            <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>
                turtle.back()
            <span class="hljs-keyword">end</span>
        <span class="hljs-keyword">end</span>                                   <span class="hljs-comment">-- ny linje</span>
    <span class="hljs-keyword">end</span>

    <span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>                       <span class="hljs-comment">-- ny linje</span>
        turtle.down()                         <span class="hljs-comment">-- ny linje</span>
    <span class="hljs-keyword">end</span>                                       <span class="hljs-comment">-- ny linje</span>
<span class="hljs-keyword">end</span>
</code></pre>
</li>
<li>
<p>Programmet vårt klarer nesten å bygge et hus av fire vegger. Men
igjen får vi et lite problem med at roboten krasjer inn i ting den
har bygd tidligere. Vi må rett og slett være litt mer forsiktige med
at roboten ikke går mer enn den trenger.</p>
<pre><code class="lua"><span class="hljs-function"><span class="hljs-keyword">function</span> <span class="hljs-title">byggVegg</span><span class="hljs-params">(hoyde, lengde)</span></span>
    <span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>
        turtle.up()
        <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>
            turtle.placeDown()
            <span class="hljs-keyword">if</span> i &lt; lengde <span class="hljs-keyword">then</span>                <span class="hljs-comment">-- ny linje</span>
                turtle.forward()
            <span class="hljs-keyword">end</span>                               <span class="hljs-comment">-- ny linje</span>
        <span class="hljs-keyword">end</span>

        <span class="hljs-keyword">if</span> j &lt; hoyde <span class="hljs-keyword">then</span>
            <span class="hljs-keyword">for</span> i = <span class="hljs-number">1</span>, lengde - <span class="hljs-number">1</span> <span class="hljs-keyword">do</span>          <span class="hljs-comment">-- endret linje</span>
                turtle.back()
            <span class="hljs-keyword">end</span>
        <span class="hljs-keyword">end</span>
    <span class="hljs-keyword">end</span>

    turtle.forward()                          <span class="hljs-comment">-- ny linje</span>
    <span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>
        turtle.down()
    <span class="hljs-keyword">end</span>
<span class="hljs-keyword">end</span>
</code></pre>
</li>
</ul>
<p>Nå har huset vårt fått fire vegger. Vi skal snart se på hvordan vi kan
bygge taket, men først skal vi se på hvordan vi kan passe på at
roboten har materiale å bygge med.</p>
</section>
</section>
<section class="activity" id="steg-6-mer-byggemateriale">
<h1 class="activity" id="steg-6-mer-byggemateriale">Steg 6: Mer byggemateriale</h1>
<p>Et problem du helt sikkert har oppdaget nå, er at roboten stadig går
tom for byggemateriale. Selv om roboten har 16 slots for materiale,
vil den bare bruke en av dem. Ved hjelp av funksjonene
<code>getItemCount()</code>, <code>getSelectedSlot()</code> og <code>select()</code> i
<code>turtle</code>-biblioteket kan vi gjøre noe med dette.</p>
<section class="check" id="sjekkliste-7">
<h2 class="check" id="sjekkliste-7">Sjekkliste</h2>
<ul>
<li>
<p>Vi vil nå lage en ny funksjon som sjekker at det er materiale
tilgjengelig før den plasserer det ut. Nedenfor har vi byttet ut
<code>turtle.placeDown()</code> med et kall på vår egen funksjon <code>plasser()</code>:</p>
<pre><code class="lua"><span class="hljs-function"><span class="hljs-keyword">function</span> <span class="hljs-title">byggVegg</span><span class="hljs-params">(hoyde, lengde)</span></span>
    <span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>
        turtle.up()
        <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>
            plasser()                         <span class="hljs-comment">-- endret linje</span>
            <span class="hljs-keyword">if</span> i &lt; lengde <span class="hljs-keyword">then</span>
                turtle.forward()
            <span class="hljs-keyword">end</span>
        <span class="hljs-keyword">end</span>

        <span class="hljs-keyword">if</span> j &lt; hoyde <span class="hljs-keyword">then</span>
            <span class="hljs-keyword">for</span> i = <span class="hljs-number">1</span>, lengde - <span class="hljs-number">1</span> <span class="hljs-keyword">do</span>
                turtle.back()
            <span class="hljs-keyword">end</span>
        <span class="hljs-keyword">end</span>
    <span class="hljs-keyword">end</span>

    turtle.forward()
    <span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>
        turtle.down()
    <span class="hljs-keyword">end</span>
<span class="hljs-keyword">end</span>

<span class="hljs-function"><span class="hljs-keyword">function</span> <span class="hljs-title">plasser</span><span class="hljs-params">()</span></span>                            <span class="hljs-comment">-- ny linje</span>
    <span class="hljs-keyword">while</span> turtle.getItemCount() == <span class="hljs-number">0</span> <span class="hljs-keyword">do</span>       <span class="hljs-comment">-- ny linje</span>
        slot = turtle.getSelectedSlot()       <span class="hljs-comment">-- ny linje</span>
        <span class="hljs-keyword">if</span> slot &lt; <span class="hljs-number">16</span> <span class="hljs-keyword">then</span>                     <span class="hljs-comment">-- ny linje</span>
            turtle.<span class="hljs-built_in">select</span>(slot + <span class="hljs-number">1</span>)           <span class="hljs-comment">-- ny linje</span>
        <span class="hljs-keyword">else</span>                                  <span class="hljs-comment">-- ny linje</span>
            turtle.<span class="hljs-built_in">select</span>(<span class="hljs-number">1</span>)                  <span class="hljs-comment">-- ny linje</span>
        <span class="hljs-keyword">end</span>                                   <span class="hljs-comment">-- ny linje</span>
    <span class="hljs-keyword">end</span>                                       <span class="hljs-comment">-- ny linje</span>

    turtle.placeDown()                        <span class="hljs-comment">-- ny linje</span>
<span class="hljs-keyword">end</span>                                           <span class="hljs-comment">-- ny linje</span>

<span class="hljs-keyword">for</span> i = <span class="hljs-number">1</span>, <span class="hljs-number">4</span> <span class="hljs-keyword">do</span>
    byggVegg(<span class="hljs-number">3</span>, <span class="hljs-number">5</span>)
    turtle.turnLeft()
<span class="hljs-keyword">end</span>
</code></pre>
<p>Les nøye gjennom den nye funksjonen <code>plasser()</code>. Skjønner du hva
den gjør?</p>
<p>Det siste funksjonen gjør er å plassere ut en kloss med
<code>turtle.placeDown()</code>. Men før den plasserer ut klossen bruker vi
<code>turtle.getItemCount()</code> til å sjekke om det finnes tilgjengelig
byggemateriale. Hvis det er 0 klosser i sloten roboten bruker, går
vi inn i <code>while</code>-løkken hvor vi velger en annen slot. Vi sjekker
først hvilken slot roboten bruker med <code>turtle.getSelectedSlot()</code>.
Hvis dette ikke er den siste sloten (slot 16), bruker vi
<code>turtle.select()</code> til å velge den neste sloten. Hvis vi allerede
er på den siste sloten velger vi heller den første.</p>
</li>
<li>
<p>Kjør programmet. Hva skjer når roboten går helt tom for
byggemateriale? Den blir da bare stående å vente på at du skal fylle
den opp med nytt materiale.</p>
<p><figure><img src="flerefarger.png" alt=""></figure></p>
</li>
</ul>
<section class="try" id="prov-selv-4">
<h3 class="try" id="prov-selv-4">Prøv selv</h3>
<p>Nå som roboten bruker flere slotter kan du eksperimentere med å legge
forskjellig materiale i de forskjellige slottene. På den måten kan du
for eksempel få roboten til å bygge et fargerikt hus!</p>
</section>
</section>
</section>
<section class="activity" id="steg-7-vi-trenger-et-tak">
<h1 class="activity" id="steg-7-vi-trenger-et-tak">Steg 7: Vi trenger et tak!</h1>
<p>Nå er det på tide å lære roboten hvordan den bygger tak på huset vårt!</p>
<section class="check" id="sjekkliste-8">
<h2 class="check" id="sjekkliste-8">Sjekkliste</h2>
<ul>
<li>
<p>Før vi begynner å bygge taket vil vi flytte koden som bygger huset
til en egen funksjon, på samme måte som vi gjorde med <code>byggVegg()</code>
tidligere. Bytt den nederste løkken i koden din (den som faktisk
bygger veggene dine) med den følgende koden:</p>
<pre><code class="lua"><span class="hljs-function"><span class="hljs-keyword">function</span> <span class="hljs-title">byggHus</span><span class="hljs-params">(hoyde, bredde, dybde)</span></span>
    byggVegg(hoyde, bredde - <span class="hljs-number">1</span>)
    turtle.turnLeft()
    byggVegg(hoyde, dybde - <span class="hljs-number">1</span>)
    turtle.turnLeft()
    byggVegg(hoyde, bredde - <span class="hljs-number">1</span>)
    turtle.turnLeft()
    byggVegg(hoyde, dybde - <span class="hljs-number">1</span>)
    turtle.turnLeft()
<span class="hljs-keyword">end</span>

byggHus(<span class="hljs-number">3</span>, <span class="hljs-number">5</span>, <span class="hljs-number">4</span>)
</code></pre>
<p>Ser du hvorfor vi bruker <code>bredde - 1</code> i stedet for <code>bredde</code>? Sjekk
at huset ditt får riktig størrelse med denne koden!</p>
</li>
<li>
<p>Nå kan vi lage en ny funksjon <code>byggTak()</code>. Legg først til denne
linjen nederst i <code>byggHus()</code>-funksjonen din:</p>
<pre><code class="lua">byggTak(bredde, dybde)
</code></pre>
</li>
<li>
<p>Selve funksjonen for å bygge taket kan være ganske lik funksjonen
for å bygge en vegg. Forskjellen er at der veggen står oppover, vil
taket ligge flatt. Legg til funksjonen <code>byggTak</code> i koden din:</p>
<pre><code class="lua"><span class="hljs-function"><span class="hljs-keyword">function</span> <span class="hljs-title">byggTak</span><span class="hljs-params">(bredde, dybde)</span></span>
    turtle.up()
    <span class="hljs-keyword">for</span> j = <span class="hljs-number">1</span>, dybde <span class="hljs-keyword">do</span>
        <span class="hljs-keyword">for</span> i = <span class="hljs-number">1</span>, bredde <span class="hljs-keyword">do</span>
            plasser()
            turtle.forward()
        <span class="hljs-keyword">end</span>

        <span class="hljs-keyword">for</span> i = <span class="hljs-number">1</span>, bredde <span class="hljs-keyword">do</span>
            turtle.back()
        <span class="hljs-keyword">end</span>
        turtle.turnLeft()
        turtle.forward()
        turtle.turnRight()
    <span class="hljs-keyword">end</span>
<span class="hljs-keyword">end</span>
</code></pre>
</li>
</ul>
</section>
</section>
<section class="activity" id="steg-8-dorer-og-vinduer">
<h1 class="activity" id="steg-8-dorer-og-vinduer">Steg 8: Dører og vinduer</h1>
<p>Da er vi nesten ferdig med programmet vårt. Det som mangler på at
dette ligner et skikkelig hus er dører og vinduer.</p>
<section class="check" id="sjekkliste-9">
<h2 class="check" id="sjekkliste-9">Sjekkliste</h2>
<ul>
<li>
<p>Vi velger en relativt enkel løsning denne gangen, og lar roboten
rett og slett lage hull der dørene og vinduene skal være. Siden vi
ikke vil ha dører på alle veggene, og vil ha litt mulighet til å
velge hvor vinduene skal være, lager vi to nye parametre til
<code>byggVegg()</code>-funksjonen vår. Endre denne funksjonen som følger:</p>
<pre><code class="lua"><span class="hljs-function"><span class="hljs-keyword">function</span> <span class="hljs-title">byggVegg</span><span class="hljs-params">(hoyde, lengde, dor, vindu)</span></span>    <span class="hljs-comment">-- endret linje</span>
    <span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>
        turtle.up()
        <span class="hljs-keyword">for</span> i = <span class="hljs-number">1</span>, lengde <span class="hljs-keyword">do</span>
            <span class="hljs-keyword">if</span> <span class="hljs-keyword">not</span> (j &lt;= <span class="hljs-number">2</span> <span class="hljs-keyword">and</span> i == dor <span class="hljs-keyword">or</span>      <span class="hljs-comment">-- ny linje</span>
                    j == <span class="hljs-number">2</span> <span class="hljs-keyword">and</span> i == vindu) <span class="hljs-keyword">then</span> <span class="hljs-comment">-- ny linje</span>
                plasser()
            <span class="hljs-keyword">end</span>                                 <span class="hljs-comment">-- ny linje</span>
            <span class="hljs-keyword">if</span> i &lt; lengde <span class="hljs-keyword">then</span>
                turtle.forward()
            <span class="hljs-keyword">end</span>
        <span class="hljs-keyword">end</span>

        <span class="hljs-keyword">if</span> j &lt; hoyde <span class="hljs-keyword">then</span>
            <span class="hljs-keyword">for</span> i = <span class="hljs-number">1</span>, lengde - <span class="hljs-number">1</span> <span class="hljs-keyword">do</span>
                turtle.back()
            <span class="hljs-keyword">end</span>
        <span class="hljs-keyword">end</span>
    <span class="hljs-keyword">end</span>

    turtle.forward()
        <span class="hljs-keyword">for</span> j = <span class="hljs-number">1</span>, hoyde <span class="hljs-keyword">do</span>
            turtle.down()
    <span class="hljs-keyword">end</span>
<span class="hljs-keyword">end</span>
</code></pre>
<p>Med den nye <code>if</code>-testen lager vi en dør ved å ikke bygge de to
nederste klossene, mens vinduene lages i høyde 2.</p>
</li>
<li>
<p>Vi må til slutt også endre koden i <code>byggHus()</code> som kaller
<code>byggVegg()</code>:</p>
<pre><code class="lua"><span class="hljs-function"><span class="hljs-keyword">function</span> <span class="hljs-title">byggHus</span><span class="hljs-params">(hoyde, bredde, dybde)</span></span>
    byggVegg(hoyde, bredde - <span class="hljs-number">1</span>, <span class="hljs-number">2</span>, <span class="hljs-keyword">nil</span>)
    turtle.turnLeft()
    byggVegg(hoyde, dybde - <span class="hljs-number">1</span>, <span class="hljs-keyword">nil</span>, <span class="hljs-built_in">math</span>.floor(dybde / <span class="hljs-number">2</span>))
    turtle.turnLeft()
    byggVegg(hoyde, bredde - <span class="hljs-number">1</span>, <span class="hljs-keyword">nil</span>, bredde - <span class="hljs-number">2</span>)
    turtle.turnLeft()
    byggVegg(hoyde, dybde - <span class="hljs-number">1</span>, <span class="hljs-keyword">nil</span>, <span class="hljs-number">2</span>)
    turtle.turnLeft()

    byggTak(bredde, dybde)
<span class="hljs-keyword">end</span>
</code></pre>
<p>Legg merke til at vi bruker det spesielle ordet <code>nil</code> hvis vi ikke
skal lage en dør eller et vindu på en gitt vegg. Skjønner du hvor
vinduene på de forskjellige veggene plasseres?</p>
</li>
</ul>
</section>
</section>
<section class="activity" id="steg-9-forskjellige-hus">
<h1 class="activity" id="steg-9-forskjellige-hus">Steg 9: Forskjellige hus</h1>
<p>Vi har nå laget et program som gjør at roboten vår er en
husbyggerobot! Vi skal bare gjøre en ørliten forbedring før vi sier
oss helt ferdige!</p>
<p>Nå har vi kodet hvor stort huset skal være inn i den siste linjen i
programmet vårt, <code>byggHus(3, 5, 4)</code>. Det betyr at om vi vil bygge et
større eller mindre hus, må vi forandre på programmet. Dette er
tungvint. Det vil være bedre om vi kan fortelle hvor stort huset skal
være når vi starter programmet.</p>
<section class="check" id="sjekkliste-10">
<h2 class="check" id="sjekkliste-10">Sjekkliste</h2>
<ul>
<li>
<p>Bytt ut linjen <code>byggHus(3, 5, 4)</code> med det følgende:</p>
<pre><code class="lua"><span class="hljs-keyword">local</span> tArgs = { ... }
<span class="hljs-keyword">if</span> #tArgs ~= <span class="hljs-number">3</span> <span class="hljs-keyword">then</span>
    <span class="hljs-built_in">print</span>(<span class="hljs-string">'Skriv: bygghus &lt;høyde&gt; &lt;bredde&gt; &lt;dybde&gt;'</span>)
    <span class="hljs-built_in">print</span>(<span class="hljs-string">'F.eks. bygghus 3 5 4'</span>)
    <span class="hljs-keyword">return</span>
<span class="hljs-keyword">end</span>

byggHus(<span class="hljs-built_in">tonumber</span>(tArgs[<span class="hljs-number">1</span>]), <span class="hljs-built_in">tonumber</span>(tArgs[<span class="hljs-number">2</span>]),
        <span class="hljs-built_in">tonumber</span>(tArgs[<span class="hljs-number">3</span>]))
</code></pre>
<p>Dette kan virke litt mystisk, og vi skal ikke forklare alt som
skjer her nå. Vi vil komme tilbake til dette i senere leksjoner.</p>
</li>
<li>
<p>Om du prøver å kjøre programmet ditt ved å bare skrive <code>bygghus</code> nå
vil du få en melding om at du også må oppgi høyde, bredde og dybde.
Prøv for eksempel å skrive <code>bygghus 3 5 4</code> for å starte
husbyggeroboten.</p>
</li>
</ul>
</section>
</section>
</div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter:</strong></p><p>Geir Arne Hjelle</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script></body></html>