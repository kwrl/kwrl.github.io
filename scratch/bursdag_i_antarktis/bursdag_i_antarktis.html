<html><head><meta charset="utf-8"/><meta name="viewport" content="width=device-width, initial-scale=1"/><title>Bursdag i Antarktis | YourCodeClubName</title><link href="../../assets/style.min.css" rel="stylesheet"/></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span> Home</a></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Bursdag i Antarktis<a href="/scratch/bursdag_i_antarktis/bursdag_i_antarktis.pdf" title="Download PDF" class="download"><span class="glyphicon glyphicon-save-file"></span></a></h1></header></div><div class="col-xs-12"><div class="content"><section id="introduksjon" class="level1 intro">
<h1>Introduksjon</h1>
<p>Bursdag i Antarktis er en interaktiv animasjon som forteller historien om en liten katt som har gått seg bort på bursdagen sin. Heldigvis treffer han noen hyggelige pingviner han kan feire sammen med.</p>
<figure>
<img src="bursdag_i_antarktis.png" />
</figure>
</section>
<section id="steg-1-en-katt-på-villspor" class="level1 activity">
<h1>Steg 1: En katt på villspor</h1>
<p><em>Vi lager en katt som kan gå rundt i Antarktis på egen hånd.</em></p>
<p>Vi skal etterhvert fortelle en ganske spennende historie om katten som møter dansende pingviner på bursdagen sin. Men som alltid er det greit å begynne med noe ganske enkelt, for deretter å bygge videre på det.</p>
<section id="sjekkliste" class="level2 check">
<h2>Sjekkliste</h2>
<ul>
<li><p>Start et nytt prosjekt. Gi kattefiguren navnet <code>Felix</code>, og sett rotasjonsmåten hans til <img src="../bilder/rotasjonsmate-hv.png" alt="sideveis" />.</p></li>
<li><p>Lag en ny bakgrunn ved å klikke <img src="../bilder/velg-bakgrunn.png" alt="velg en ferdig bakgrunn" /> nede til venstre på skjermen. Velg <code>Holiday/winter</code>.</p></li>
<li><p>Legg også til bakgrunnen <code>Holiday/winter-lights</code>.</p></li>
<li><p>Vi begynner med et skript på scenen, som passer på at vi viser <code>winter</code>-bakgrunnen når animasjonen starter. Gå til <code class="blocklightgrey">Skript</code>-fanen og legg til</p>
<pre class="blocks"><code>    når grønt flagg klikkes
    bytt bakgrunn til [winter v]</code></pre></li>
<li><p>Da kan vi få katten til å flytte på seg. Klikk på <code>Felix</code> og gi ham dette skriptet:</p>
<pre class="blocks"><code>    når grønt flagg klikkes
    gå til x: (-100) y: (-50)</code></pre>
<p>Her kan du eksperimentere litt med tallene for <code>x</code> og <code>y</code> til du finner noe som du synes ser bra ut.</p></li>
<li><p>La oss nå få Felix til å bevege seg over skjermen. Vi skifter mellom de to draktene hans for at det skal se ut som om han går. Utvid skriptet til Felix på denne måten:</p>
<pre class="blocks"><code>    når grønt flagg klikkes
    gå til x: (-100) y: (-50)
    pek i retning (100 v)
    gjenta til ((x-posisjon) &gt; (240))
        gå (10) steg
        neste drakt
        vent (0.1) sekunder
    slutt</code></pre>
<p>Tallet 100 i <code class="blockmotion">pek i retning</code>-klossen gjør at Felix går litt nedover mens han går over skjermen. Prøv gjerne med noen andre tall for å se effekten av dem.</p></li>
</ul>
</section>
<section id="test-prosjektet" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li><p>Vandrer Felix over skjermen?</p></li>
<li><p>Stopper han når kommer til kanten på skjermen?</p></li>
<li><p>Starter han på nytt på venstre side av skjermen om du klikker på det grønne flagget igjen?</p></li>
</ul>
<section id="antarktis" class="level3 protip">
<h3>Antarktis</h3>
<p>Antarktis er navnet på området der Sydpolen ligger. Selv om det ikke bor hverken mennesker eller katter fast på Antarktis finnes det veldig mange pingviner der.</p>
</section>
</section>
<section id="sjekkliste-1" class="level2 check">
<h2>Sjekkliste</h2>
<p>Vi vil nå få bakgrunnen til å endre seg når katten kommer til enden av skjermen. Vi begynner med noe enkelt, men som dessverre ikke fungerer så veldig bra.</p>
<ul>
<li><p>Lag et nytt skript på Scenen.</p>
<pre class="blocks"><code>    når grønt flagg klikkes
    vent (3) sekunder
    bytt bakgrunn til [winter-lights v]</code></pre></li>
<li><p>Legg også til en kloss som flytter Felix inn til veien etter at bakgrunnen er byttet.</p>
<pre class="blocks"><code>    når grønt flagg klikkes
    gå til x: (-100) y: (-50)
    pek i retning (100 v)
    gjenta til ((x-posisjon) &gt; (240))
        gå (10) steg
        neste drakt
        vent (0.1) sekunder
    slutt
    gå til x: (-20) y: (-100)</code></pre></li>
</ul>
</section>
<section id="test-prosjektet-1" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li><p>Skifter bakgrunnen når Felix kommer til enden av skjermen?</p></li>
<li><p>Klarer du å endre tallet i klossen <code class="blockcontrol">vent 3 sekunder</code> slik at det ser bedre ut?</p></li>
</ul>
</section>
</section>
<section id="steg-2-det-blir-enklere-med-meldinger" class="level1 activity">
<h1>Steg 2: Det blir enklere med meldinger</h1>
<p><em>Vi skal nå begynne å bruke meldinger for å få ting til å skje på likt.</em></p>
<p>Vi har sett at vi kan klare å få ting til å skje samtidig ved å bruke <code class="blockcontrol">vent</code>-klosser. Men det er vanskelig å finne ut akkurat hvor lenge vi bør vente, og det er kjedelig å måtte endre på denne tiden om vi forandrer for eksempel hvor fort Felix går.</p>
<p>Vi skal derfor i stedet bruke <strong>meldinger</strong>. Slike meldinger er noe figurene kan sende til hverandre eller til scenen uten at de er synlige for oss som ser på.</p>
<section id="sjekkliste-2" class="level2 check">
<h2>Sjekkliste</h2>
<ul>
<li><p>La katten sende en melding når han når kanten av skjermen.</p>
<pre class="blocks"><code>    når grønt flagg klikkes
    gå til x: (-100) y: (-50)
    pek i retning (100 v)
    gjenta til ((x-posisjon) &gt; (240))
        gå (10) steg
        neste drakt
        vent (0.1) sekunder
    slutt
    send melding [Scene 2 v]</code></pre></li>
<li><p>Vi kan nå slette det gamle skriptet på scenen som byttet bakgrunn til <code>winter-lights</code>, og heller bruke dette:</p>
<pre class="blocks"><code>    når jeg mottar [Scene 2 v]
    bytt bakgrunn til [winter-lights v]</code></pre></li>
<li><p>Felix kan også motta meldinger han sender selv. Vi kan bruke dette til å flytte ham inn på veien samtidig som vi bytter bakgrunn. Legg til følgende som et nytt skript på Felix:</p>
<pre class="blocks"><code>    når jeg mottar [Scene 2 v]
    gå til x: (-20) y: (-100)</code></pre></li>
</ul>
</section>
<section id="test-prosjektet-2" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li><p>Går Felix fortsatt over skjermen?</p></li>
<li><p>Hva skjer når han kommer til kanten av skjermen? Vi har laget to skript som sier at bakgrunnen skal endre seg og katten skal flytte til midten av skjermen. Skjer dette?</p></li>
</ul>
</section>
</section>
<section id="steg-3-felix-introduserer-seg-selv" class="level1 activity">
<h1>Steg 3: Felix introduserer seg selv</h1>
<p><em>Før Felix vandrer i vei synes vi at han burde introdusere seg selv!</em></p>
<p>Som alle høflige katter introduserer Felix seg når han treffer nye mennesker.</p>
<section id="sjekkliste-3" class="level2 check">
<h2>Sjekkliste</h2>
<ul>
<li><p>Start et nytt skript på Felix:</p>
<pre class="blocks"><code>    når jeg mottar [Si hei v]
    si [Å nei! Hvor er jeg?] i (2) sekunder
    tenk [Jeg har gått meg bort ... også på bursdagen min] i (2) sekunder
    spør [Hvor gammel blir jeg igjen?] og vent</code></pre></li>
<li><p>For å teste hvordan skriptet virker kan du bare klikke på for eksempel klossen <code class="blockevents">når jeg mottar Si hei</code>. Snakker og tenker Felix?</p></li>
<li><p>Når du svarer på Felix spørsmål blir svaret ditt tatt vare på i en variabel som heter <code class="blocksensing">svar</code>. Vi vil lage en ny variabel med et bedre navn som kan ta vare på dette svaret. Lag en ny variabel som heter <code class="blockdata">alder</code>. La denne variabelen gjelde for alle figurer, og fjern avhuking slik at variabelen ikke vises.</p></li>
<li><p>Legg til en kloss nederst i skriptet:</p>
<pre class="blocks"><code>    når jeg mottar [Si hei v]
    si [Å nei! Hvor er jeg?] i (2) sekunder
    tenk [Jeg har gått meg bort ... også på bursdagen min] i (2) sekunder
    spør [Hvor gammel blir jeg igjen?] og vent
    sett [alder v] til (svar)</code></pre></li>
<li><p>Nå vil vi at Felix skal si og gjøre alt dette før han vandrer gjennom skogen. Legg til en <code class="blockevents">send melding</code>-kloss i det første skriptet til Felix:</p>
<pre class="blocks"><code>    når grønt flagg klikkes
    gå til x: (-100) y: (-50)
    pek i retning (100 v)
    send melding [Si hei v]
    gjenta til ((x-posisjon) &gt; (240))
        gå (10) steg
        neste drakt
        vent (0.1) sekunder
    slutt
    send melding [Scene 2 v]</code></pre></li>
</ul>
</section>
<section id="test-prosjektet-3" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li><p>Snakker Felix som han skal?</p></li>
<li><p>Det er kanskje litt uhøflig at Felix bare springer av gårde mens han snakker med oss?</p></li>
</ul>
</section>
<section id="sjekkliste-4" class="level2 check">
<h2>Sjekkliste</h2>
<ul>
<li><p>Vi vil at Felix snakker ferdig før han begynner å gå. Dette er heldigvis ganske enkelt. Hvis vi bytter ut <code class="blockevents">send   melding</code>-klossen med en <code class="blockevents">send melding og   vent</code>-kloss, vil ikke Felix begynne å gå før han er ferdig å snakke (og vi har svart på spørsmålet hans):</p>
<pre class="blocks"><code>    når grønt flagg klikkes
    gå til x: (-100) y: (-50)
    pek i retning (100 v)
    send melding [Si hei v] og vent
    gjenta til ((x-posisjon) &gt; (240))
        gå (10) steg
        neste drakt
        vent (0.1) sekunder
    slutt
    send melding [Scene 2 v]</code></pre></li>
</ul>
</section>
<section id="test-prosjektet-4" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li>Venter Felix med å gå til du har svart på spørsmålet hans?</li>
</ul>
</section>
</section>
<section id="steg-4-gå-opp-mot-husene" class="level1 activity">
<h1>Steg 4: Gå opp mot husene</h1>
<p><em>Da er vi klare til å hjelpe Felix med å finne veien opp til de to husene.</em></p>
<p>Vi skal nå la Felix gå langs veien opp til husene. For at det skal se ut som om han går oppover mot husene vil vi la han bli mindre og mindre mens han går.</p>
<section id="sjekkliste-5" class="level2 check">
<h2>Sjekkliste</h2>
<ul>
<li><p>Vi skal nå fortsette på skriptet til Felix som begynner med at han mottar meldingen <code>Scene 2</code>. Legg til en liten <code class="blocklooks">si</code>-kloss først:</p>
<pre class="blocks"><code>    når jeg mottar [Scene 2 v]
    gå til x: (-20) y: (-100)
    si [Å! Der er det noen hus!] i (2) sekunder</code></pre></li>
<li><p>Nå skal vi la Felix følge veien oppover. Prøv først med følgende skript:</p>
<pre class="blocks"><code>    når jeg mottar [Scene 2 v]
    gå til x: (-20) y: (-100)
    si [Å! Der er det noen hus!] i (2) sekunder
    pek i retning (20 v)
    gjenta (6) ganger
        gå (9) steg
        neste drakt
        endre størrelse med (-2)
        vent (0.1) sekunder
    slutt</code></pre></li>
<li><p>Følger Felix veien oppover? Blir han mindre mens han går? Husk at om du vil teste dette skriptet uten å se hele animasjonen kan du klikke på <code class="blockevents">når jeg mottar Scene 2</code>-klossen. Du bør også klikke på <code class="blocklooks">sett størrelse til 100%</code>-klossen i <code class="blocklooks">Utseende</code>-kategorien innimellom, slik at Felix får tilbake sin vanlige størrelse.</p></li>
<li><p>Nå vil vi at Felix skal forandre retning slik at han følger veien. Et triks er at vi kan gange retningen hans med -1. Da blir det som om han snur seg rundt. Siden vi vil gjøre dette fire ganger lager vi også en ny <code class="blockcontrol">gjenta</code>-kloss:</p>
<pre class="blocks"><code>    når jeg mottar [Scene 2 v]
    gå til x: (-20) y: (-100)
    si [Å! Der er det noen hus!] i (2) sekunder
    pek i retning (20 v)
    gjenta (4) ganger
        gjenta (6) ganger
            gå (9) steg
            neste drakt
            endre størrelse med (-2)
            vent (0.1) sekunder
        slutt
        pek i retning ((retning) * (-1))
    slutt</code></pre></li>
</ul>
</section>
<section id="test-prosjektet-5" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li>Følger Felix veien oppover mot de to husene?</li>
</ul>
<p>Hvis du ser litt nærmere på veien ser du at den flater ut. Dette kan vi etterligne for Felix med å gange med et tall som er litt forskjellig fra -1 i retningen.</p>
</section>
<section id="sjekkliste-6" class="level2 check">
<h2>Sjekkliste</h2>
<ul>
<li><p>Endre <code>-1</code> i <code class="blockmotion">pek i retning</code>-klossen til <code>-1.5</code>.</p></li>
<li><p>For å skjønne bedre hva som skjer kan du klikke på <code class="blockmotion">i</code> på Felix og følge med på <code>retning</code> mens skriptet kjører.</p></li>
<li><p>Når Felix kommer fram til huset kan vi skjule ham, og skifte til en ny scene.</p>
<pre class="blocks"><code>    når jeg mottar [Scene 2 v]
    gå til x: (-20) y: (-100)
    si [Å! Der er det noen hus!] i (2) sekunder
    pek i retning (20 v)
    gjenta (4) ganger
        gjenta (6) ganger
            gå (9) steg
            neste drakt
            endre størrelse med (-2)
            vent (0.1) sekunder
        slutt
        pek i retning ((retning) * (-1.5))
    slutt
    skjul
    vent (1) sekunder
    send melding [Scene 3 v]</code></pre></li>
<li><p>For den scenen trenger vi en ny bakgrunn. Klikk <img src="../bilder/velg-bakgrunn.png" alt="velg en ferdig bakgrunn" /> og legg til bakgrunnen <code>Holiday/gingerbread</code>. Gi scenen dette skriptet:</p>
<pre class="blocks"><code>    når jeg mottar [Scene 3 v]
    bytt bakgrunn til [gingerbread v]</code></pre></li>
<li><p>I det vi skifter til den nye scenen vil vi også at Felix skal få tilbake sin vanlige størrelse. Klikk på Felix og start et nytt skript:</p>
<pre class="blocks"><code>    når jeg mottar [Scene 3 v]
    sett størrelse til (100)%
    gå til x: (-160) y: (-65)
    vis</code></pre></li>
</ul>
</section>
<section id="test-prosjektet-6" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li><p>Har Felix blitt flinkere til å følge veien oppover mot de to husene?</p></li>
<li><p>Skifter bakgrunnen over til huset som det skal?</p></li>
<li><p>Får Felix riktig størrelse igjen på slutten av animasjonen? Og når du starter animasjonen på nytt?</p></li>
<li><p>Hvordan kan du sørge for at Felix alltid dukker opp i full størrelse når det grønne flagget klikkes på nytt?</p></li>
</ul>
</section>
</section>
<section id="steg-5-si-hei-til-pingvinene" class="level1 activity">
<h1>Steg 5: Si hei til pingvinene</h1>
<p><em>Felix skal nå møte to pingviner som bor inne i pepperkakehuset. De skal komme ut av huset og snakke litt med Felix</em></p>
<section id="sjekkliste-7" class="level2 check">
<h2>Sjekkliste</h2>
<ul>
<li><p>Lag to nye figurer ved å trykke på <img src="../bilder/hent-fra-bibliotek.png" alt="velg figur fra biblioteket" />. Velg <code>Dyr/Penguin1</code> og <code>Dyr/Penguin2</code>. Gi pingvinene navn du liker, vi har valgt å kalle dem <code>Pingu</code> og <code>Pappa Pingu</code>.</p></li>
<li><p>For at pingvinene først skal dukke opp i <code>Scene 3</code>, må vi skjule dem når animasjonen starter. Legg til følgende skript på begge figurene:</p>
<pre class="blocks"><code>    når grønt flagg klikkes
    skjul</code></pre></li>
<li><p>Først skal Felix spørre om det er noen hjemme, og så skal han sende en melding hvor han ber pingvinene om å komme ut. Endre Felix sitt skript ved å legge til to klosser på slutten:</p>
<pre class="blocks"><code>    når jeg mottar [Scene 3 v]
    sett størrelse til (100)%
    gå til x: (-160) y: (-65)
    vis
    si [Oj, så flott hus! Er det noen hjemme?] i (2) sekunder
    send melding [Kom ut v]</code></pre></li>
<li><p>Pingu skal nå komme ut av døra og gå litt til siden. Sjekk med musepekeren hva <code>x</code> og <code>y</code>-posisjonen til døren er. Legg til følgende skript på Pingu:</p>
<pre class="blocks"><code>    når jeg mottar [Kom ut v]
    gå til x: (45) y: (-70)
    vis
    gli (1) sekunder til x: (150) y: (-100)</code></pre></li>
<li><p>Pappa Pingu kommer ut litt senere, og stiller Felix et spørsmål. Legg til følgende script på Pappa Pingu:</p>
<pre class="blocks"><code>    når jeg mottar [Kom ut v]
    vent (2) sekunder
    gå til x: (45) y: (-70)
    vis
    vent (1) sekunder
    spør [Hva heter du?] og vent</code></pre></li>
</ul>
</section>
<section id="test-prosjektet-7" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li><p>Kommer pingvinene ut av huset som forventet?</p></li>
<li><p>Hva tror du skjer med navnet du skrev inn?</p></li>
</ul>
</section>
</section>
<section id="steg-6-pingvinene-danser" class="level1 activity">
<h1>Steg 6: Pingvinene danser</h1>
<p><em>Pingvinene blir glade for å treffe Felix, og etter en liten samtale begynner den ene pingvinen å danse siden det er Felix sin bursdag.</em></p>
<section id="sjekkliste-8" class="level2 check">
<h2>Sjekkliste</h2>
<ul>
<li><p>Få Pappa Pingu til å sende en melding etter at han har spurt hva Felix heter. Kall for eksempel meldingen <code>Navn1</code></p></li>
<li><p>Legg til følgende skript på Pingu</p>
<pre class="blocks"><code>    når jeg mottar [Navn1 v]
    si (svar) i (2) sekunder
    si [Det er et rart navn!] i (2) sekunder
    send melding [Navn2 v]</code></pre></li>
<li><p>Legg til følgende skript på Felix for å få ham til å svare og si at han har bursdag:</p>
<pre class="blocks"><code>    når jeg mottar [Navn2 v]
    si [Jeg har bursdag i dag!] i (2) sekunder
    si (sett sammen [Jeg blir ] (alder)) i (2) sekunder
    send melding [Party v]</code></pre></li>
</ul>
<p>Legg merke til <code class="blockoperators">sett sammen</code>-klossen. Denne kan vi bruke for å sette sammen tekst. Pass på at du skriver et mellomrom etter ordet <code>blir</code>!</p>
<ul>
<li><p>Nå skal vi få Pingu til å danse! Lag to nye drakter for Pingu ved å importere <code>Dyr/Penguin1</code> to ganger. Roter de to nye draktene litt i forhold til hverandre ved å klikke på draktene i tegnevinduet og rotere rundt med musen (du må kanskje bytte til vektorgrafikk).</p>
<figure>
<img src="roter_pingu.png" />
</figure></li>
<li><p>Legg til en lyd du liker under <code class="blocklightgrey">Lyder</code>, og lag følgende skript på Pingu (vi har brukt lyden <code>human beatbox1</code>):</p>
<pre class="blocks"><code>    når jeg mottar [Party v]
    spill lyden [human beatbox1 v]
    gjenta (20) ganger
        neste drakt
        vent (0.2) sekunder
    slutt</code></pre></li>
</ul>
</section>
<section id="test-prosjektet-8" class="level2 flag">
<h2>Test prosjektet</h2>
<p><strong>Klikk på det grønne flagget.</strong></p>
<ul>
<li><p>Danser pingvinen slik du forventet?</p></li>
<li><p>Hvorfor tror du det kan være lurt å spare på svaret Pappa Pingu får i en variabel?</p></li>
<li><p>Dukker Pingu opp i riktig drakt når du starter animasjonen på nytt igjen? Hvis ikke: finn ut hvordan du kan fikse det!</p></li>
</ul>
</section>
<section id="lagre-prosjektet" class="level2 save">
<h2>Lagre prosjektet</h2>
<p><em>Nå har vi begynt på historien om katten som feirer bursdagen sin i Antarktis. Men kanskje du kan fortelle mer om hva som skjer videre?</em></p>
<p>Eller om du heller vil vise fram historien din til familie og venner kan du velge <code>Legg ut</code> på toppen av skjermen.</p>
</section>
<section id="utfordring-historien-fortsetter" class="level2 challenge">
<h2>Utfordring: Historien fortsetter</h2>
<p>Kan du fortsette på historien? Hva skjer videre?</p>
<p>Kanskje du kan introdusere flere figurer, eller flere bakgrunner? For eksempel kan det hende at pingvinene inviterer katten med seg inn i huset? Eller kanskje de sammen går videre på leting etter en båt som katten kan bruke for å komme seg hjem til Norge?</p>
<p>Husk at du kan også blande animasjonen med et lite spill, og så gå tilbake til mer animasjon! Det er helt opp til deg!</p>
</section>
</section>
</div></div><div class="col-xs-12"><div id="footer" class="clearfix"><div class="license"><p><strong>License:</strong></p><a rel="license" href="http://creativecommons.org/licenses/by-sa/4.0/">CC BY-SA 4.0</a></div><div class="author"><p><strong>Author:</strong></p><p>Caroline Tandberg</p>
</div></div></div></div></div><script src="../../assets/script.min.js"></script><script>$(document).ready(function(){
  scratchblocks2.load_language(scratchblocks2._translations['nb']);
  scratchblocks2.parse("pre.blocks");
});</script></body></html>