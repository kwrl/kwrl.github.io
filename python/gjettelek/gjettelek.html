<html><head><meta charset="utf-8"/><meta name="viewport" content="width=device-width, initial-scale=1"/><title>Gjettelek | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span><span class="hidden-xs"> Forside</span></a><form class="search"><input type="text" placeholder="Søk" class="form-control"/></form><a title="Ta en omvisning på siden" data-placement="bottom" href="#" class="intro"></a><div class="links"><a href="http://www.kidsakoder.no" class="btn btn-default hidden-xs"><span>Lær Kidsa Koding</span></a></div></div></div><div class="search"><div class="results"><h1>Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Gjettelek</h1><div class="lesson-icons"><div class="level"><img title="Level 3" src="../../assets/img/level3.png"/><span>Erfaren</span></div><div class="course"><img src="../logo-white.png"/><span>Python</span></div><div class="pdf"><a href="/python/gjettelek/gjettelek.pdf" title="Last ned PDF" class="download"><span class="glyphicon glyphicon-save-file"></span></a><span>PDF</span></div></div></header></div><div class="col-xs-12"><div class="content"><section class="intro" id="gjett-et-tall">
<h1 class="intro" id="gjett-et-tall">Gjett et tall! </h1>
<p>I denne oppgaven skal du lage en spill som kalles gjetteleken. Det er meningen at du i denne oppgaven skal skrive all koden selv, ved hjelp av litt hint.</p>
<p>Spillet er som følger:</p>
<ol>
<li>Programmet finner et tilfeldig tall mellom 1 og 100</li>
<li>Brukeren gjetter et tall mellom 1 og 100.</li>
<li>Programmet skriver ut:
<ul>
<li><code>Higher!</code> hvis tallet var for lavt.</li>
<li><code>Lower!</code> hvis tallet var for høyt.</li>
<li>Hvis brukeren gjetter riktig tall skal programmet skrive ut <code>Correct!</code> og avslutte.</li>
</ul>
</li>
<li>Så lenge brukeren ikke har gjettet tallet, så må programmet spørre om et nytt tall (brukeren har uendelig mange forsøk).</li>
</ol>
<p>Slik ser det ut når programmet kjører:</p>
<p><figure><img src="python_guessing_game.png" alt=""></figure></p>
</section>
<section class="activity" id="klar-ferdig-programmer">
<h1 class="activity" id="klar-ferdig-programmer">Klar, ferdig, programmer!</h1>
<p>Nå er det bare å sette i gang! Pass på at du forstår hvordan spillet fungerer før du begynner å programmere! Her er noen hint for å hjelpe deg på vei:</p>
<section class="protip" id="randint">
<h2 class="protip" id="randint">randint()</h2>
<p>For å generere tilfelige tall kan det være lurt å bruke funksjonen <code>randint()</code>.
For å bruke <code>randint()</code>, må vi importere funksjonen:</p>
<pre><code class="python"><span class="hljs-keyword">from</span> random <span class="hljs-keyword">import</span> randint
</code></pre>
<p>Hva gjør disse funksjonskallene?</p>
<ul>
<li><code>randint(1, 100)</code></li>
<li><code>randint(1000, 1000000)</code></li>
<li><code>randint(101, 102)</code></li>
</ul>
</section>
<section class="protip" id="int">
<h2 class="protip" id="int">int()</h2>
<p>Når man får input fra brukeren får man en <em>tekststreng</em>, selv om brukeren skrev et tall, da kan det være greit å kunne konvertere teksten til et tall, ved hjelp av <code>int()</code>.</p>
<p>Hva er forskjellen på disse kodesnuttene? (Kjør koden og test selv!)</p>
<pre><code class="python">tall = input(<span class="hljs-string">"Skriv et tall: "</span>)
svar = <span class="hljs-number">3</span> + tall
print(svar)
</code></pre>
<pre><code class="python3">tall = int(input(&quot;Skriv et tall: &quot;))
svar = 3 + tall
print(svar)
</code></pre>
</section>
<section class="protip" id="kontrollstrukturer">
<h2 class="protip" id="kontrollstrukturer">Kontrollstrukturer</h2>
<p>Hva slags kontrollstrukturer trenger du?</p>
<p>Eksempel på kontrollstrukturer er <code>for</code>-løkker, <code>while</code>-løkker og <code>if-elif-else</code>-uttrykk.</p>
<ul>
<li>
<p><code>for</code>-løkker bruker vi når vi vil gjøre noe mange ganger.</p>
<p><strong>Eksempel:</strong></p>
<pre><code class="python"><span class="hljs-comment"># skriv ut ti tall</span>
<span class="hljs-keyword">for</span> i <span class="hljs-keyword">in</span> range(<span class="hljs-number">10</span>):
    print(<span class="hljs-string">'variabelen i er: '</span> + str(i))
</code></pre>
</li>
<li>
<p><code>while</code>-løkker brukes når vi vil gjøre noe mange ganger inntil en variabel
endrer seg.</p>
<p><strong>Eksempel:</strong></p>
<pre><code class="python"> a = <span class="hljs-number">0</span>
 <span class="hljs-comment"># så lenge variablen `a` ikke er lik `10`</span>
 <span class="hljs-keyword">while</span> a != <span class="hljs-number">10</span>:
     print(a)
     a = a + <span class="hljs-number">1</span>
</code></pre>
<p>Prøv å se hva som skjer dersom du ikke tar med linjen <code>a = a + 1</code>.</p>
</li>
<li>
<p><code>if-elif-else</code>-uttrykk kan bestemme om vi skal kjøre en spesiell kode.</p>
<p><strong>Eksempel:</strong></p>
<pre><code class="python">a = <span class="hljs-number">1</span>
<span class="hljs-keyword">if</span> a == <span class="hljs-number">2</span>:
  print(<span class="hljs-string">'a er 2'</span>)
<span class="hljs-keyword">elif</span> a == <span class="hljs-number">3</span>:
  print(<span class="hljs-string">'a er 3'</span>)
<span class="hljs-keyword">else</span>:
  print(<span class="hljs-string">'a er ikke 2 og ikke 3'</span>)
</code></pre>
<p>Prøv å endre verdien <code>a</code> på toppen til <code>2</code> eller <code>3</code> og se hva som skjer.</p>
</li>
</ul>
</section>
</section>
<section class="activity" id="test-programmet-ditt">
<h1 class="activity" id="test-programmet-ditt">Test programmet ditt</h1>
<p>Fungerer det slik som i beskrivelsen i begynnelsen av oppgaven? Hvis ikke må du rette feilene dine.</p>
<section class="challenge" id="7-forsok">
<h2 class="challenge" id="7-forsok">7 forsøk</h2>
<p>Ettersom vi bare har tall mellom 1 og 100 kan vi alltid gjette tallet på 7 forsøk eller bedre. Klarer du dette selv?</p>
</section>
<section class="challenge" id="begrense-brukerens-forsok">
<h2 class="challenge" id="begrense-brukerens-forsok">Begrense brukerens forsøk</h2>
<p>Til nå har brukeren hatt uendelig mange forsøk. Klarer du å skrive om koden din slik at brukeren bare får 12 forsøk?</p>
</section>
</section>
</div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter:</strong></p><p>Ole Kristian Pedersen, Kodeklubben Trondheim</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script></body></html>