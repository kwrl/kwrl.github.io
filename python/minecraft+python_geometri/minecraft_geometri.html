<html><head><meta charset="utf-8"/><meta name="viewport" content="width=device-width, initial-scale=1"/><title>Minecraft + Python Geometri | Kodeklubben</title><link href="../../assets/style.min.css" rel="stylesheet"/><script type="text/javascript">// convert url relative to current file
// ex: python/index.html -> ../python/index.html
function relative(url) {
  var urlRoot = '../..';
  if (urlRoot !== '') {
    return urlRoot + '/' + url;
  }
  return url;
}</script></head><body><div class="container"><div class="row"><div class="col-xs-12"><div class="top-menu"><a href="../../index.html" class="btn btn-default"><span aria-hidden="true" class="glyphicon glyphicon-home"></span><span class="hidden-xs"> Forside</span></a><form class="search"><input type="text" placeholder="Søk" class="form-control"/></form><a title="Ta en omvisning på siden" data-placement="bottom" href="#" class="intro"></a><div class="links"><a href="http://www.kidsakoder.no" class="btn btn-default hidden-xs"><span>Lær Kidsa Koding</span></a></div></div></div><div class="search"><div class="results"><h1>Søkeresultat</h1></div></div><div class="col-xs-12"><header class="clearfix"><img src="../../assets/img/ccno_logo.png" class="logo hidden-xs"/><h1 class="title">Minecraft + Python Geometri</h1><div class="lesson-icons"><div class="level"><img title="Level 3" src="../../assets/img/level3.png"/><span>Erfaren</span></div><div class="course"><img src="../logo-white.png"/><span>Python</span></div><div class="pdf"><a href="/python/minecraft+python_geometri/minecraft_geometri.pdf" title="Last ned PDF" class="download"><span class="glyphicon glyphicon-save-file"></span></a><span>PDF</span></div></div></header></div><div class="col-xs-12"><div class="content"><section class="intro" id="introduksjon">
<h1 class="intro" id="introduksjon">Introduksjon</h1>
<p>I denne oppgaven er målet å bli kjent med hvordan vi kan lage geometriske figurer i Minecraft ved hjelp av Python. Vi gjør dette for å til slutt kunne lage et bygg ved hjelp av Python-kode. Vi skal første starte med å lage forskjellige linjer for å bli kjent med x-,y- og z-aksene i Minecraft før vi prøver å lage vegger og gulv. Etter dette skal vi lære å lage sirkler.</p>
<p>Disse oppgavene er basert på en tutorial som er hentet herfra: <a href="http://www.instructables.com/id/Python-coding-for-Minecraft/?ALLSTEPS#step1">Python coding for Minecraft</a></p>
</section>
<section class="activity" id="steg-1-vi-lager-linjer-langs-aksene">
<h1 class="activity" id="steg-1-vi-lager-linjer-langs-aksene">Steg 1: Vi lager linjer langs aksene</h1>
<p>Vi skal nå lage linjer med blokker i Minecraft ved hjelp av Python.</p>
<ol>
<li>Åpne en text-editor eller IDLE (standard Python-text-editor).</li>
<li>Lage en ny fil som heter <code>mcpipy/line.py</code>(Dette betyr at line.py ligger i mappen mcpipy).</li>
<li>Nå skal vi skrive koden for å lage en linje med blokker fra Minecraft.</li>
</ol>
<p><figure><img src="step1.1.png" alt=""></figure></p>
<p><strong>Linje 1:</strong> vi importerer et bibliotek som heter <code>mc</code> som lar oss jobbe med objekter i Minecraft.</p>
<p><strong>Linje 3:</strong> Vi lager en instans(variabel) av en klasse som heter Minecraft. Denne skal vi bruke til å sette hvilke blokker vi skal bruke.</p>
<p><strong>Linje 5:</strong> Her lager vi en funksjon skal skal ta inn x,y,z posisjon, lengde(length) på linja og hvilken blokktype(block_type) vi skal bruke.</p>
<p><strong>Linje 6:</strong> Vi lager en for-løkke som går fra x-posisjonen funksjonen vår tar inn og går opp til x-posisjonen + hvor lang vi vil linjen skal være.</p>
<p><strong>Linje 7:</strong> Vi bestemmer hvor og med hvilken blokktype vi bruker til linjen vi lager.</p>
<ol start="4">
<li>For å prøvekjøre må du kalle på funksjonen ved å skrive funksjonsnavnet og sette inn tall for paramenterne (x,y,z,length,block_type). Prøv å lag en linje for hver av aksene, x,y og z.</li>
</ol>
<section class="protip" id="tips">
<h2 class="protip" id="tips">Tips</h2>
<p>For å finne posisjonen til spilleren kan det være lurt å lage en funksjon som returnerer x-,y- og z-verdiene til spilleren.
<img src="tips1.png" alt=""></p>
</section>
</section>
<section class="activity" id="steg-2-vi-bygger-en-vegg">
<h1 class="activity" id="steg-2-vi-bygger-en-vegg">Steg 2: Vi bygger en vegg</h1>
<ol>
<li>I denne oppgaven skal vi lære å lage vegger og gulv i forskjellige former. Under er koden for å lage en vegg og det er din oppgave å fullføre de to andre funksjonene. <code>draw_square_wall</code> skal gjøre det samme som <code>draw_wall</code> bare at den kun kan lage kvadratiske vegger. <code>draw_floor</code> skal lage et kvadratisk gulv.</li>
</ol>
<p><figure><img src="step2.1.png" alt=""></figure></p>
<p><strong>Linje 11:</strong> <code>draw_wall</code> tar inn en x-,y-,z-posisjon, lengden til veggen i x- og y-retning (x_length og y_length), og blokktypen (block_type).</p>
<p><strong>Linje 12:</strong> Her er det en for-løkke som går bra x-posisjonen som er sendt inn til funksjonen og går x_length steg i x-retning fra x-posisjonen.</p>
<p><strong>Linje 13:</strong> Denne linjen gjør akkurat det samme som linje 12, bare i y-retningen.</p>
<p><strong>Linje 14:</strong> <code>mc.setBlock</code> setter blokken på en gitt posisjon og siden <code>current_x</code> øker fra <code>x</code> til <code>x_length</code>, så vil koden sette blokker hele veien langs x-retningen. Dette gjelder også for <code>current_y</code> i y-retning.</p>
<section class="challenge" id="utfordring-gjor-om-draw-floor">
<h2 class="challenge" id="utfordring-gjor-om-draw-floor">Utfordring: Gjør om <code>draw_floor</code></h2>
<ul>
<li>Gjør om <code>draw_floor</code> sånn at gulvet ikke trenger å være kvadratisk. For å få til dette må du legge til en ekstra parameter, kan du tenkte deg hvilken?</li>
</ul>
</section>
</section>
<section class="activity" id="steg-3-vi-lager-en-boks">
<h1 class="activity" id="steg-3-vi-lager-en-boks">Steg 3: Vi lager en boks</h1>
<ol>
<li>
<p>Her er målet å lage en boks. Vi har nå laget en linje og en flate. Som dere kanskje har lagt merke til så har økte vi fra én <code>for-løkke</code> til to <code>for-løkker</code> når vi gikk fra en linje til en flate. Nå som vi skal lage en kube må vi ha tre <code>for-løkker</code>.</p>
</li>
<li>
<p>Hvis du sitter ved siden av noen, prøv å forklar sidemannen hva koden under gjør og se om dere kan skjønne den sammen. Dersom dere ikke skjønner hva koden gjør, se om dere kan få noen hint fra <code>Steg 2</code> eller spør læreren/veilederen din.</p>
</li>
<li>
<p>Nå skal vi programmere selve kuben. Under finner du koden for å lage en kube, det er din oppgave å lage <code>draw_box</code> ved hjelp av <code>draw_cube</code>. Her er det lurt å ha en ordentlig forståelse av koden til <code>draw_cube</code> før du starter.</p>
</li>
</ol>
<p><figure><img src="step3.1.png" alt=""></figure></p>
</section>
<section class="activity" id="steg-4-vi-lager-en-sirkel">
<h1 class="activity" id="steg-4-vi-lager-en-sirkel">Steg 4: Vi lager en sirkel</h1>
<ol>
<li>Nå skal vi lage en sirkel. Dette er litt vanskelig matematikk så vi har laget en funksjon for dere som tar inn to punkter og finner lengden mellom dem.</li>
</ol>
<p><figure><img src="length.png" alt=""></figure></p>
<ol start="2">
<li>Nå skal vi lage funksjonen <code>draw_circle</code>. Her lager vi en variabel <code>center</code> som definerer midten av sirkelen. Videre må vi ha to <code>for-løkker</code> for å kunne lage blokker i to akser. Det vi egentlig gjør er å lage et kvadrat for så å sjekke om blokkene vi plasserer innenfor den radiusen vi har tatt inn. Dersom den er innenfor radiusen setter vi en blokk. Under vises en sirkel inne i et kvadrat. Det hvite mellom den røde sirkelen og det blå kvadratet blir derfor tomt. Bruk koden under til å se selv.</li>
</ol>
<p><figure><img src="circle.png" alt=""></figure></p>
<p><figure><img src="circle2.png" alt=""></figure></p>
</section>
</div></div><div class="col-xs-12"><div id="footer" class="clearfix"><div class="license"><p><strong>Lisens:</strong></p><a rel="license" href="http://creativecommons.org/licenses/by-sa/4.0/deed.no">CC BY-SA 4.0</a></div><div class="author"><p><strong>Forfatter:</strong></p><p>Lars Klingenberg og Håkon Kaurel, Kodeklubben Trondheim</p>
</div></div></div></div></div><div class="intro-question modal fade"><div class="modal-dialog"><div class="modal-content"><div class="modal-header"><button type="button" data-dismiss="modal" aria-label="Close" class="close"><span aria-hidden="true">&times;</span></button><h4 class="modal-title">Hei der!</h4></div><div class="modal-body"><p>Ser ut som dette er ditt første besøk, vil du ha en omvisning?</p></div><div class="modal-footer"><button class="btn btn-success">Ja!</button><button data-dismiss="modal" class="btn btn-danger">Nei takk</button></div></div></div></div><script src="../../assets/vendor.min.js"></script><script src="../../assets/script.min.js"></script></body></html>